---
layout: post
title: Přednáška „REST API je mrtvé, ať žije GraphQL a Relay“
author: Jirka Kosek
---

V pátek 4. května 2018 v rámci přednášek kurzu 4IZ278 za námi přijde
Petr Ferschmann a seznámí nás s nejnovějšími trendy pro psaní webových
aplikací a přístupu k datům.

Přednáška začne v 9:15 v posluchárně RB210 na VŠE a je určena nejen
pro studenty VŠE.

REST se stal standardem pro API. Poslední dobou se ale ukazuje, že
není vhodné pro uživatelské rozhraní. Facebook nám nabídl GraphQL a
skvělou knihovnu Relay, která usnadňuje a zrychluje práci s daty v aplikacích.

Petr Ferschmann – zakladatel a CEO webové integrační platformy
Dativery. Dříve založil a vedl FlexiBee – cloudový účetní software
s API, který prodal ABRA Software. Natáčí také videpodcasty nejen pro
vývojáře Kafemlejnek.TV. Spoluorganizuje backendová setkání
backendisti.cz a setkání tvůrců SaaS aplikací: SaaSkaři.cz.
